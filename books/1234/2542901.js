renderContent({"book":{"id":1234,"name":"重生西游","keywords":"重生西游,重生西游最新章节","description":"重生西游最新章节由网友提供，《重生西游》情节跌宕起伏、扣人心弦，是一本情节与文笔俱佳的玄幻小说，爱看小说免费提供重生西游最新清爽干净的文字章节在线阅读。","author":"宅猪","brief":"新书水浒仙途已经上传，请喜欢重生西游的书友多多收藏和投票！\n    下面是传送门，高科技，一点就到……\n    各位书友要是觉得《重生西游》还不错的话请不要忘记向您QQ群和微博里的朋友推荐哦！","category":"武侠仙侠","status":"完成","last_update_time":"2015-06-08 16:49:10","last_chapter_name":"第三百三十三回 结局","created_at":"2019-09-16 07:28:17","updated_at":"2019-10-22 11:21:42","cover_image":"\/images\/74a00d06845046489c5d968a4152899d.jpg"},"chapter":{"id":2542901,"bookid":1234,"chapterid":"\/1_1237\/4851009.html","name":"阿弥陀四十八宏愿一览,有兴趣的进","part_name":"","created_at":"2019-10-22 11:12:10","updated_at":"2019-10-22 11:12:10"},"content":"  \t\t\t\t我若证得无上菩提，成正觉已，所居佛刹，具足无量不可思议功德庄严。无有地狱、饿鬼、禽兽、蜎飞蠕动之类。所有一切众生，以及焰摩罗界、三恶道中，来生我刹，受我法化，悉成阿耨多罗三藐三菩提，不复更堕恶趣。得是愿，乃作佛。不得是愿，不取无上正觉。（一、国无恶道愿；二、不堕恶趣愿）<br\/>　　我作佛时，十方世界，所有众生，令生我刹，皆具紫磨真金色身，三十二种大丈夫相。端正净洁，悉同一类。若形貌差别，有好丑者，不取正觉。（三、身悉金色愿；四、三十二相愿；五、身无差别愿）<br\/>　　我作佛时，所有众生，生我国者，自知无量劫时宿命，所作善恶。皆能洞视、彻听，知十方去、来、现在之事。不得是愿，不取正觉。（六、宿命通愿；七、天眼通愿；八、天耳通愿）<br\/>　　我作佛时，所有众生，生我国者，皆得他心智通。若不悉知亿那由他百千佛刹众生心念者，不取正觉。（九、他心通愿）<br\/>　　我作佛时，所有众生，生我国者，皆得神通自在，波罗蜜多。于一念顷，不能超过亿那由他百千佛刹，周遍巡历，供养诸佛者，不取正觉。（十、神足通愿；十一、遍供诸佛愿）<br\/>　　我作佛时，所有众生，生我国者，远离分别，诸根寂静。若不决定成等正觉，证大涅盘者，不取正觉。（十二、定成正觉愿）<br\/>　　我作佛时，光明无量，普照十方，绝胜诸佛。胜于日月之明，千万亿倍。若有众生，见我光明，照触其身，莫不安乐，慈心作善，来生我国。若不尔者，不取正觉。（十三、光明无量愿；十四、触光安乐愿）<br\/>　　我作佛时，寿命无量。国中声闻、天人无数，寿命亦皆无量。假令三千大千世界众生悉成缘觉，于百千劫悉共计校，若能知其量数者，不取正觉。（十五、寿命无量愿；十六、声闻无数愿）<br\/>　　我作佛时，十方世界无量刹中无数诸佛，若不共称叹我名，说我功德国土之善者，不取正觉。（十七、诸佛称叹愿）<br\/>　　我作佛时，十方众生，闻我名号，至心信乐。所有善根，心心回向，愿生我国，乃至十念，若不生者，不取正觉。唯除五逆、诽谤正法。（十八、十念必生愿）<br\/>　　我作佛时，十方众生，闻我名号，发菩提心，修诸功德，奉行六波罗蜜，坚固不退。复以善根回向，愿生我国。一心念我，昼夜不断。临寿终时，我与诸菩萨众，迎现其前。经须臾间，即生我刹，作阿惟越致菩萨。不得是愿，不取正觉。（十九、闻名发心愿；二十、临终接引愿）<br\/>　　我作佛时，十方众生，闻我名号，系念我国，发菩提心，坚固不退。植众德本，至心回向，欲生极乐，无不遂者。若有宿恶，闻我名字，即自悔过，为道作善，便持经戒，愿生我刹，命终不复更三恶道，即生我国。若不尔者，不取正觉。（二十一、悔过得生愿）<br\/>　　我作佛时，国无妇女。若有女人，闻我名字，得清净信，发菩提心，厌患女身，愿生我国。命终即化男子，来我刹土。十方世界诸众生类，生我国者，皆于七宝池莲华中化生。若不尔者，不取正觉。（二十二、国无女人愿；二十三、厌女转男愿；二十四、莲华化生愿）<br\/>　　我作佛时，十方众生，闻我名字，欢喜信乐，礼拜归命。以清净心，修菩萨行。诸天世人，莫不致敬。若闻我名，寿终之后，生尊贵家，诸根无缺，常修殊胜梵行。若不尔者，不取正觉。（二十五、天人礼敬愿；二十六、闻名得福愿；二十七、修殊胜行愿）<br\/>　　我作佛时，国中无不善名。所有众生，生我国者，皆同一心，住于定聚。永离热恼，心得清凉。所受快乐，犹如漏尽比丘。若起想念，贪计身者，不取正觉。（二十八、国无不善愿；二十九、住正定聚愿；三十、乐如漏尽愿；三十一、不贪计身愿）<br\/>　　我作佛时，生我国者，善根无量，皆得金刚那罗延身，坚固之力。身顶皆有光明照耀。成就一切智慧。获得无边辩才。善谈诸法秘要。说经行道，语如钟声。若不尔者，不取正觉。三十二、那罗延身愿。三十三、光明慧辩愿。三十四、善谈法要愿。<br\/>　　我作佛时，所有众生，生我国者，究竟必至一生补处。除其本愿为众生故，被弘誓铠，教化一切有情，皆发信心，修菩提行，行普贤道。虽生他方世界，永离恶趣。或乐说法，或乐听法，或现神足，随意修习，无不圆满。若不尔者，不取正觉。（三十五、一生补处愿；三十六、教化随意愿）<br\/>　　我作佛时，生我国者，所须饮食、衣服、种种供具，随意即至，无不满愿。十方诸佛，应念受其供养。若不尔者，不取正觉。（三十七、衣食自至愿；三十八、应念受供愿）<br\/>　　我作佛时，国中万物，严净光丽，形色殊特，穷微极妙，无能称量。其诸众生，虽具天眼，有能辨其形色、光相、名数，及总宣说者，不取正觉。（三十九、庄严无尽愿）<br\/>　　我作佛时，国中无量色树，高或百千由旬。道场树高四百万里。诸菩萨中，虽有善根劣者，亦能了知。欲见诸佛净国庄严，悉于宝树间见。犹如明镜，睹其面像。若不尔者，不取正觉。（四十、无量色树愿；四十一、树现佛刹愿）<br\/>　　我作佛时，所居佛刹，广博严净，光莹如镜，彻照十方无量无数不可思议诸佛世界。众生睹者，生希有心。若不尔者，不取正觉。（四十二、彻照十方愿）<br\/>　　我作佛时，下从地际，上至虚空，宫殿、楼观、池流、华树，国土所有一切万物，皆以无量宝香合成。其香普熏十方世界，众生闻者，皆修佛行。若不尔者，不取正觉。（四十三、宝香普熏愿）<br\/>　　我作佛时，十方佛刹诸菩萨众，闻我名已，皆悉逮得清净、解脱、普等三昧，诸深总持。住三摩地，至于成佛。定中常供无量无边一切诸佛，不失定意。若不尔者，不取正觉。（四十四、普等三昧愿；四十五、定中供佛愿）<br\/>　　我作佛时，他方世界诸菩萨众，闻我名者，证离生法，获陀罗尼。清净欢喜，得平等住。修菩萨行，具足德本。应时不获一、二、三忍，于诸佛法不能现证不退转者，不取正觉。（四十六、获陀罗尼愿；四十七、闻名得忍愿；四十八、现证不退愿）<br\/>　　;  ","pre":{"id":2542900,"bookid":1234,"chapterid":"\/1_1237\/4851008.html","name":"某猪也来倒倒苦水","part_name":"","created_at":"2019-10-22 11:12:09","updated_at":"2019-10-22 11:12:09"},"next":{"id":2542902,"bookid":1234,"chapterid":"\/1_1237\/4851010.html","name":"猪还活着,关于新书,可能今天晚上就会出来","part_name":"","created_at":"2019-10-22 11:12:11","updated_at":"2019-10-22 11:12:11"}})